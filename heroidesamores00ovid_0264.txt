OVID

Interea, dum cuncta negant ventique fretumque,
mente agito furti tempora prima mei.
nox erat incipiens—namque est meminisse
voluptas— 55
cum foribus patriis egrediebar amans.
nec mora, deposito pariter cum veste timore
iactabam liquido bracchia lenta mari.
luna fere tremulum praebebat lumen eunti
ut comes in nostras officiosa vias. 60
hanc ego suspiciens, ‘⁴ faveas, dea candida,'’ dixi,
‘'‘ et subeant animo Latmia saxa tuo 1
11011 sinit Endymion te pectoris esse severi.
flecte, precor, vultus ad mea furta tuos !
tu dea mortalem caelo delapsa petebas 3 65
vera loqui liceat !—quam sequor ipsa1 dea est.
neu referam mores caelesti pectore dignos,
forma nisi in veras non cadit illa deas.
a Veneris facie non est prior ulla tuaque3
neve meis credas vocibus, ipsa vide! 70
quantum, cum fulges radiis argentea puris,
concedunt flammis sidera cuncta tuis,
tanto formosis formosior omnibus illa est.
si dubitas, caecum, Cynthia, lumen habes.'’
Haec ego, vel certe non his diversa, locutus
per mihi cedentes nocte ferebar aquas.
unda repercussae radiabat imagine lunae,
et nitor in tacita nocte diurnus erat3
nullaque vox usquam, nullum veniebat ad aures
praeter dimotae corpore murmur aquae. 80 ¹
Alcyones solae, memores Ceycis amati,
nescio quid visae sunt mihi dulce queri.
¹ ipse Pl.
248

