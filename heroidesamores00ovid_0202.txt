OVID

me quoque, quod monui bene multa fideliter, odit ;

1106 mihi libertas, hoc pia lingua dedit.

et tamquam desint, quae me sine fine fatigent,
accumulat curas filia parva meas.

Ultima tu nostris accedis causa querelis.
non-agitur vento nostra carina suo.

ecce, iacent collo sparsi siue lege capilli,
nec premit articulos lucida gemma meos 3

veste tegor vili, nullum est in crinibus aurum,
non Arabum noster dona capillus habet.

cui colar infelix, aut cui placuisse laborem ?
ille mei cultus unicus auctor abest.

molle meum levibusque cor est violabile telis,
et semper causa est, cur ego semper amem—-

sive ita nascenti legem dixere Sorores
nec data sunt vitae fila severa meae,

sive abeunt studia in mores, artisque magistra
ingenium nobis molle Thalia facit.

quid mirum, si me primae lanuginis aetas
abstulit, atque anni quos vir amare potest?

hunc ne pro Cephalo raperes, Aurora, timebam—
et faceres, sed te prima rapina tenet !

hunc si conspiciat quae conspicit omnia Phoebe,
iussus erit somnos continuare Pha0n3

hunc Venus 111 eaelum curru vexisset eburno,
sed videt et Marti posse placere suo.

o nec adhuc iuvenis, nec iam puer, utilis aetas,
o decus atque aevi gloria magna tui,

huc ades inque sinus, formose, relabere nostros!
non ut ames om, verum ut amere sinas.

Scribimus, et lacrimis oculi rorantur obortis3
adspice, quam sit in hoc multa litura loco 1

186

‘¹ Cleis.

70

75

80

90

95

