OVID

Mens Bona ducetur manibus post terga retortis,
et Pudor, et castris quidquid Amoris obest.
omnia te metuent3 ad te sua bracchia tendens
vulgus ‘·' io ” magna voce ‘⁶ triumphe l '¹ canet.
blanditiae comites tibi erunt Errorque Furorque, 35
adsidue partes turba secuta tuas.
his tu militibus superas hominesque deosque ;
haec tibi si demas commoda, nudus eris.
Laeta triumphanti de summo mater Olympo
plaudet et adpositas sparget in ora rosas. 40
tu pinnas gemma, gemma variante capillos
ibis in auratis aureus ipse rotis.
tunc quoque non paucos, si te bene novimus, ures ;
tunc quoque praeteriens vulnera multa dabis.
non possunt, lieet ipse velis, cessare sagittae 3 45
fervida vicino flamma vapore nocet.
talis erat domita Bacchus Gangetide terra ;
tu gravis alitibus, tigribus ille fuit.
Ergo cum possim sacri pars esse triumphi,
parce tuas in me perdere, victor, opes! 50
adspice cognati felicia Caesaris arma—
qua vicit, victos protegit ille manu.

III

IUSTA precor ε quae me nuper praedata puella est,
aut amet aut faeiat, cur ego semper amem Ε

324

