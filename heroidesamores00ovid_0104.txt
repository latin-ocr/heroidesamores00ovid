OVID

fluctibus eiectum tuta statione recepi
vixque bene audito nomine regna dedi. 90
his tamen officiis utinam contenta fuissem,
et mihi concubitus fama sepulta foret!
illa dies nocuit, qua nos declive sub antrum
caeruleus subitis conpulit imber aquis.
audieram vocem ; nymphas ululasse putavi— 95
Eumenides fatis signa dedere meis!
Exige, laese pudor, poenas Σ violate Sychaei 1 . . .
ad quas, me miseram, plena pudoris eo.
est mihi marmorea sacratus in aede Sychaeus—
oppositae frondes velleraque alba tegunt. 100
hinc ego me sensi noto quater ore citari 3
ipse sono tenui dixit “ Elissa, veni! '’
Nulla mora est, venio, venio tibi debita coniunx 3
sum tamen admissi tarda pudore mei.
da veniam culpae ἱ decepit idoneus auctor ; 105
invidiam noxae detrahit ille meae.
diva parens seniorque pater, pia sarcina nati,
spem mihi mansuri rite dedere viri.2
si fuit errandum, causas habet error honestas;
adde fidem, nulla parte pigendus erit. 110
Durat in extremum vitaeque novissima nostrae
prosequitur fati, qui fuit ante, tenor.
occidit internas coniunx mactatus ad aras,
et sceleris tanti praemia frater habet ;
¹ Lacuna. ² tori G *Uer-k.

‘² Dido's husband in Tyre.
90

