OVID

cui pater est Minos, cui mater filia Phoebi,
quodque magis memini, quae tibi pacta fui !
si mare, si terras porrectaque litora vidi,
multa mihi terrae, multa minantur aquae.
caelum restabat ——timeo simulacra deorum l 95
destituor rapidis praeda cibusque feris;
sive colunt habitantque viri, diffidimus illis—
externos didici laesa timere viros.
Viveret Androgeos utinam! nec facta luisses
inpia funeribus, Cecropi terra, tuis ; 100
nec tua mactasset nodoso stipite, Theseu,
ardua parte vir'um dextera, parte bovem ;
nec tibi, quae reditus monstrarent, fila dedissem,
fila per adductas saepe recepta manus.
non equidem miror, si stat victoria tecum, 105
strataque Cietaeam belua planxitl humum.
non poterant figi praecordia ferrea cornu· ,
ut te non tegereS, pectore tutus eras.
illic tu silices, illic adamanta tulisti,
illic qui silices, Thesea, vincat, habes. 110
Crudeles somni, quid me tenuistis inertem ?
aut semel aeterna nocte premenda fui.
vos quoque crudeles, venti, nimiumque parati
flaminaque in lacrimas officiosa meas.
dextera crudelis, quae me fratremque necavit, 115
et data poscenti, nomen inane, fides !

¹ planxit Bent.: stravit PG2 Flam: texit Gl Alerk.²
pressit ς Sedl.: tinxit ω Burm.

 

A‘i Androgeos, Ariadne's brother, was accidentally killed at
t iens.

128

