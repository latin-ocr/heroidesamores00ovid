OVID

te tuus iste rigor positique sine arte capilli
et levis egregio pulvis in ore decet.
sive ferocis equi luctantia colla recurvas,
exiguo flexos miror in orbe pedes; 80
seu lentum valido torques hastile lacerto,
ora ferox in se versa lacertus habet,
sive tenes lato venabula cornea ferro.
denique nostra iuvat 1 lumina, quidquid agis.
Tu modo duritiam silvis depone iugosis; 85
non sum militia 2 digna perire tua.
quid iuvat incinctae studia exercere Dianae,
et Veneri numeros eripuisse suos?
quod caret alterna requie, durabile non est;
haec reparat vires fessaque membra novat. 90
arcus—et arma tuae tibi sunt imitanda Dianae—
si numquam cesses tendere, mollis erit.

clarus erat silvis Cephalus, multaeque per herbas
conciderant illo percutiente ferae ;

nec tamen Aurorae male se praebebat amandum. 95
ibat ad hunc sapiens a sene diva viro.

saepe sub ilicibus Venerem Cinyraque creatum
sustinuit positos quaelibet herba duos.

arsit et Oenides in Maenalia Atalanta;
illa ferae spolium pignus amoris habet. 100

nos quoque iam primum turba numeremur in ista !
si Venerem tollas, rustica silva tua est.

ipsa comes veniamj nec me latebrosa movebunt
saxa neque obliquo dente timendus aper.

¹ iuvat Εω Plan. ε iuvas ω only.
2 materia MSS. : militia P‹1.: materias digna vigore tuo
Bene: duritia Faber.

‘¹ Tithonus. ὸ Adonis.

¹30

