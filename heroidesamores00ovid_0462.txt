OVID

tempus erat, thyrso pulsum graviore moveri;
cessatum satis est—incipe maius opus !

materia premis ingenium. cane facta virorum. 25
⁶ haec animo‚’ dices, ⁶ area facta meo est ! ²

quod tenerae cantent, lusit tua Musa, puellae,
primaque per numeros acta iuventa suos.

nunc habeam per te Romana Tragoedia nomen!
inplebit leges spiritus iste meas.’' 30

Hactenus, et movit pictis innixa cothurnis
densum caesarie terque quaterque caput.

altera, si memini, limis subrisit ocellis—
fallor, an in dextra myrtea virga fuit ?

‘⁶ Quid gravibus verbis, animosa T1·agoedia,’' dixit, 35
‘⁶ me premis? an numquam non gravis esse potes?

inparibus tamen es numeris dignata moveri ;
111 me pugnasti versibus usa meis.

non ego contulerim sublimia carmina nostris ;
obruit exiguas regia vestra fores. 40

sum levis, et mecum levis est, mea cura, Cupido;
non sum materia fortior ipsa mea.

rustica sit sine 1116 lascivi mater Amoris ;

huic ego proveni lena comesque deae.
quam tu non poteris duro reserare cothurno, 45
haec est blanditiis ianua laxa meis ;
et tamen emerui plus quam tu posse, ferendo
multa supercilio non patienda tuo.
per me decepto didicit custode Corinna
liminis adstricti sollicitare fidem, 50
delabique toro tunica velata soluta
atque inpercussos nocte movere pedes.

¹‘ The staff of Bacchus, patron-god of the drama.

446

