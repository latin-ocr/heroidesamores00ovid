OVID

nec nocuit simulatus amor ; sine, credat amari,
et 1 cave ne gratis hic tibi constet amor !
saepe nega noctes. capitis modo finge dolorem,
et modo, quae causas praebeat, Isis erit.
mox recipe, ut nullum patiendi colligat usum, 75
neve relentescat saepe repulsus amor.
surda sit oranti tua ianua, laxa ferenti3
audiat exclusi verba receptus amans;
et, quasi laesa prior, nonnumquam irascere laeso—
vanescit culpa culpa repensa tua. 80
sed numquam dederis spatiosum tempus in iram ;
saepe simultates ira morata facit.
quin etiam discant oculi lacrimare coacti,
et faciant udas ille vel ille genas;
nec, siquem falles, tu periurare timeto— 85
commodat in lusus numina surda Venus.
servus et ad partes sollers ancilla parentur,
qui doceant, apte quid tibi possit emi;
et sibi pauca rogent—multos si pauca rogabunt,
postmodo de stipula grandis acervus erit. 90
et soror et mater, nutrix quoque carpat amantem3
fit cito per multas praeda petita manus.
cum te deficient poscendi munera causae,
natalem libo testificare tuum !
Ne securus amet nullo rivale, caveto ; 95
11011 bene, si tollas proelia, durat amor.
ille. viri videat toto vestigia lecto
factaque lascivis livida colla notis.
munera praecipue videat, quae miserit alter.
si dederit nemo, Sacra roganda Via est. 100

¹ et P: at vnl‘qa sed ed. prin.

(ι there there were many shops.

