OVID

at tenerae faciunt, sed non inpune, puellae 3
saepe, suos utero quae necat, ipsa perit.
ipsa perit, ferturque rogo resoluta capillos,
et clamant “mei-ito! '’ qui modo cumque vident. 40
Ista sed aetherias vanescant dicta per auras,
et sint ominibus pondera nulla meis!
di faciles, peccasse semel concedite tuto,
et satis est ; poenam culpa secunda ferat !

XV

ANULE, formosae digitum vincture puellae,
in quo censendum nil nisi dantis amor,
munus eas gratum! te laeta mente receptum
protinus articulis induat illa suis ;
tarn bene convenias, quam mecum convenit illi, 5
et digitum iusto commodus orbe teras l
Felix, a domina tractaberis, anule, nostra 3
invideo donis iani miser ipse meis.
o utinam fieri subito mea munera possem ¹
artibus Aeaeae Carpathiive senis ! 10
tunc ego te cupiam, domina, et tetigisse papillas,
et laevam tunicis inseruisse manum—-
elabar digito quamvis angustus et haerens,
inque sinum mira laxus ab arte cadam.
idem ego, ut arcanas possim signare tabellas, 15
neve tenax ceram siccaque gemma trahat.

¹ possin] vecla.

426

