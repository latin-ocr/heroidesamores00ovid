OVID

Sed tamen interdurn tecum quoque iurgia nectat, 35
et simulet lacrimas carnificemque vocet.
tu contra obicies, quae tuto diluat illa ;
in verum 1 falso crimine deme fidem.
sic tibi semper honos, sic alta peculia crescent.
haec fac, in exiguo tempore liber eris. 40
Adspicis indicibus nexas per colla catenas?
squalidus orba fide pectora carcer habet.
quaerit aquas in aquis et poma fugacia captat
Tantalus—hoc illi garrula lingua dedit.
dum nimium servat custos Iunonius Ion, 45
vante suos annos occidit; illa dea est 1
vidi ego conpedibus liventia crura gerentem,
unde vir incestum scire coactus erat.
poena minor merito. nocuit mala lingua duobus ;
vir doluit, famae damna puella tulit. 50
crede mihi, nulli sunt crimina grata marito,
nec quemquam, quamvis audiat, illa iuvant.
seu tepet, indicium securas prodis 2 ad aures;
sive amat, officio fit miser ille tuo.
Culpa nec ex facili quamvis manifesta probatur3 55
iudicis illa sui tuta favore venit.
viderit ipse licet, credet tamen ille neganti
damnabitque oculos et sibi verba dabit.
adspiciat dominae lacrimas, plorabit et ipse,
et dicet 2 “ poenas garrulus iste dabit l ” 60
quid dispar certamen inis? tibi verbera victo
adsunt, in gremio iudicis illa sedet.

¹ in verum Ps: in vero Ρ2 52.
² prodis P: perdis vuly.

386

