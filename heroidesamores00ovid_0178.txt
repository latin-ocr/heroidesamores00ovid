OVID

aut te Taenariae faciem culpasse maritae, 45
aut illi vellem displicuisse tuam ! ”
tu, qui pro rapta nimium, Menelae, laboras,
ei mihi, quam multis flebilis ultor eris !
di, precor, a nobis omen removete sinistrum,
et sua det Reduci vir meus arma Iovi I 50
sed timeo, quotiens subiit miserabile bellunm
more nivis lacrimae sole madentis eunt.
Ilion et Tenedos Simoisque et Xanthus et Ide
nomina sunt ipso paene timenda sono.
nec rapere ausurus, nisi se defendere posset, 55
hospes erat 3 vires noverat ille suas.
venerat, ut fama est, multo spectabilis auro
quique suo Phrygias corpore ferret opes,
classe virisque potens, per quae fera bella geruntur—
et sequitur regni pars quotacumque sui? 60
his ego te victam, consors Ledaea gemellis,
suspicor; haec Danais posse nocere put0.1
Hectora, quisquis is est, si sum tibi cara, caveto ; 65
signatum memori pectore nomen habe 1
hunc ubi vitaris, alios vitare memento
et multos illic Hectoras esse puta;
et facito ut dicas, quotiens pugnare parabis ε
“parcere me iussit Laudamia sibi.'’ 70
si cadere Argolico fas est sub milite Troiam,
te quoque non ullum vulnus habente cadat !
pugnet et adversos tendat Menelaus in hostis ;2
hostibus e mediis nupta petenda viro est. 76

¹ 63, 64 spurious Pa. :

Hectora nescio quem timeo : Paris Hectora dixit
ferrea sanguinea bella movere manu ;

74, 75 spurious ilserkn Pa. :
ut rapiat Paridi quam Paris ante sibi
inruat et causa quem vicit, vincat et armis τ

162

2

