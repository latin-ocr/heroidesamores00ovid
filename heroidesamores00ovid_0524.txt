OVID

quid iuvet, ad surdas si cantet Phemius aures?
quid miserum Thamyran picta tabella iuvat?
At quae non tacita formavi gaudia mente !
quos ego non finxi disposuique modos l
nostra tamen iacuere velut praemortua membra 65
turpiter hesterna languidiora rosa—
quae nune, ecce, vigent intempestiva valentque,
nunc opus exposcunt militiamque suam.
quin istic pudibunda iaces, pars pessima nostri?
sic sum pollicitis captus et ante tuis. ΤΟ
tu dominum fallis; per te deprensus inermis
tristia cum magno damna pudore tuli.
Hanc etiam non est mea dedignata puella
molliter admota sollicitare manu ;
- sed postquam nullas consurgere posse per artes 75
inmemoremque sui procubuisse videt,
“quid me ludis? ’' ait, “quis te, male sane, iubebat
invitum nostro ponere membra toro?
aut te traiectis Aeaea venefica lanis
devovet, aut alio lassus amore venis.” 80
nec mora, desiluit tunica velata soluta-—
et decuit nudos proripuisse pedes l—
neve suae possent intactam scire ministrae,
dedecus hoc sumpta dissimulavit aqua.

508

