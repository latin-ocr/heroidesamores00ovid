OVID

et modo cantabam veteres resupinus amores,
et modo per nutum signa tegenda dabam.
et comitum primas, Clymenen Aethramque, tuarum
ausus sum blandis nuper adire soniS, 260
quae mihi non aliud, quam formidare, locutae
orantis medias deseruere preceS.
Di facerent, pretium magni certaminis esses, ⁷
teque suo posset victor habere toro l—
ut tulit Hippomenes Schoeneida praemia cursus, 265
venit ut in Phrygios Hippodamia sinus,
ut ferus Alcides Acheloia cornua fregit,
dum petit amplexus, Deianira, tuos.
nostra per has leges audacia fortiter isset,
teque mei scires esse laboris opus. 270
nunc mihi nil superest nisi te, formosa, precari,
amplectique tuos, si patiare, pedes.
0 decus, 0 praesens geminorum gloria fratrum,
0 Iove digna viro, ni Iove nata fores,
aut ego Sigeos repetam te coniuge portus, 275
aut hic Taenaria contegar exul humo l
non mea sunt summa leviter destricta 1 sagitta
pectora 3 descendit vulnus ad ossa meum !
1100 mihi—nam repeto—fore, ut a caeleste sagitta
figar, erat verax vaticinata soror. 280
parce datum fatis, Helene, contemnere amorem——
⁶ sic habeas faciles in tua vota deos !
Multa quidem subeunt3 sed coram ut plura loquamur,
excipe me lecto nocte silente tuo.
¹ So Horas.

216

