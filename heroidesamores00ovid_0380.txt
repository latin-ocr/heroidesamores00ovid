OVID

inque ministeriis furtivae cognita noctis
utilis et dandis ingeniosa notis
saepe venire ad me dubitantem hortata Corinnam, 5
saepe laboranti fida reperta mihi—
accipe et ad dominam peraratas mane tabellas
perfer et obstantes sedula pelle moras !
nec silicum venae nec durum in pectore serrum,
nec tibi simplicitas ordine maior adest. 10 ,
credibile est et te sensisse Cupidinis arcus—
in me militiae signa tuere tuae !
si quaeret quid agam, spe noctis vivere dices3
cetera fert blanda cera notata manu.
Dum loquor, hora fugit. vacuae bene redde
tabellas, 15
verum continuo fac tamen illa legat.
adspicias oculos mando frontemque legentis ;
e tacito vultu scire futura licet.
nec mora, perlectis rescribat multa, iubeto;
odi, cum late splendida cera vacat. 20
conprimat ordinibus versus, oculosque moretur
margine in extremo littera rasa meos.
Quid digitos opus est graphio lassare tenendo ?
hoc habeat scriptum tota tabella ‘¹ veni !⁷'
non ego victrices lauro redimire tabellas 25
nec Veneris media ponere in aede morer.
subscribam: “ VENEm F1DAS SIBI NAso M1le'rRAs
DEDICAT, AT NUPER vim: FU1sT1s AOER.’‘

364

