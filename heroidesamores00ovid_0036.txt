OVID

Dic mjhi, quid feci, nisi non sapienter amavi?
erimine te potui demeruisse meo.
unum in me scelus est, quod te, scelerate, recepi ;
sed scelus hoc meriti pondus et instar habet. 30
iura, fides ubi nunc, commissaque dextera dextrae,
quique erat in falso plurimus ore deus?
promissus socios ubi nunc Hymenaeus in annos,
qui mihi coniugii sponsor et obses erat?
per mare, quod totum ventis agitatur et undis, 35
per quod saepe ieras, per quod iturus eras,
perque tuum mihi iurasti—nisi fictus et ille est——
concita qui ventis aequora mulcet, avum,
per Venerem nimiumque mihi facientia tela—
altera tela arcus, altera tela faces— 40
Iunonemque, toris quae praesidet alma maritis,
‘et per taediferae mystica sacra deae.
si de tot laesis sua numina quisque deorum
vindicet, in poenas non satis unus eris.
At laceras etiam puppes furiosa refeci— 45
ut, qua desererer, firma carina foret i—
remigiumque dedi, quod me fugiturus haberes.
heu ἔ patior telis vulnera facta meis !
credidimus blandis, quorum tibi copia, verbis 3
credidimus generi nominibusque tuis ; 50

22

