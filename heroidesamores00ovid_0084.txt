OVID

Cur mihi fama prior de te quam littera venit ε
isse sacros Martis sub iuga panda boves, 10
seminibus iactis segetes adolesse virorum
inque necem dextra non eguisse tua,
pervigilem spolium pecudis servasse draconem,
rapta tamen forti vellera fulva manu ?
haec ego si possem timide credentibus “ista 15
ipse mihi scripsit ’' dicere, quanta forem l
Quid queror officium lenti cessasse mariti?
obsequium, maneo si tua, grande tuli !
barbara narratur venisse venefica tecum,
in mihi promissi parte recepta tori. ‘20
credula res amor est 3 utinam temeraria dicar
criminibus falsis insimulasse virum!
nuper ab Haemoniis hospes mihi Thessalus oris
venerat, et tactum vix bene limen erat,
“ Aesonides,” dixi, “ quid agit meus? ’' ille pudore ‘25
haesit in opposita lumina fixus humo.
protinus exilui tunicisque a pectore ruptis
“ vivit? an,’' exclamo, “me quoque fata vocant? '⁹
“ vivit,'’ ait. timidum quod amatl ; iurare coegi.
vix mihi teste deo credita vita tua est. 30
thue animus rediit, tua facta requirere coepi.
narrat aenipedes Martis arasse boves,
vipereos dentes in humum pro semine iactos,
et subito natos arma tulisse viros——

¹ timidum quod amat Es Shztclrburslh Heus. : timidumque
mihi G' ς : timidus timidum Pa.

70

