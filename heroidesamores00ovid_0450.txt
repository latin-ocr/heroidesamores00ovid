OVI D

traditur et nymphe mortalis amore Calypso 15
capta recusantem detinuisse virum.
creditur aequoream Phthio Nereida regi,
Egeriam iusto concubuisse Numae,
Vulcano Venerem, quamvis incude relicta
turpiter obliquo claudicet ille pede. 20
carminis hoc ipsum genus inpar 3 sed tamen apte
iungitur herous cum breviore modo.
tu quoque me, mea lux, in quaslibet accipe leges ;
te deceat medio iura dedisse foro.1
Non tibi crimen ero, nec quo laetere remoto; 25
non erit hic nobis infitiandus amor.
sunt mihi pro magno felicia carmina censu,
et multae per me nomen habere volunt;
novi aliquam, quae se circumferat esse Corinnam.
ut fiat, quid non illa dedisse velit? 30
sed neque diversi ripa labuntur eadem
frigidus Eurotas populiferque Padus,
nec nisi tu nostris cantabitur ulla libellis ;
ingenio causas tu dabis una meo.

XVIII

CARMEN ad iratum dum tu perducis Achillen
primaque iuratis induis arma viris,

nos, Macer, ignava Veneris cessamus in umbra,
et tener ausuros grandia frangit Amor.

saepe meae “ tandem ” dixi “ discede '² puellae— 5
in gremio sedit protinus illa meo.

saepe “pudet Ε '’ dixi—lacrimis vix illa retentis
‘⁶‘ me miseram l iam te ” dixit “amare pudet? ’'

¹ foro P: toro vulg.

‘² Ulysses. ἶ) Thetis and i³eleus. paI ents of Achillejs.
434

