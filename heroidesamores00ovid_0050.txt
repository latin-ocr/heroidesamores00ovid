OVID

tot tamen amissis te conpensavimus unum3
tu dominus, tu vir, tu mihi frater eras.
tu mihi, iuratus per numina matris aquosae,
utile dicebas ipse fuisse capi—
scilicet ut, quamvis veniam dotata, repellas 55
et mecum fugias quae tibi dantur opes l
quin etiam fama est, cum crastina fulserit Eos,
te dare nubiferis lintea velle Notis.
Quod scelus ut pavidas miserae mihi contigit aures,
sanguinis atque animi pectus inane fuit. 60
ibis et-——o miseram !—cui me, violente,l relinquis?
quis mihi desertae mite levamen erit?
devorer ante, precor, subito telluris hiatu
aut rutilo missi fulminis igne cremer,
quam sine me Phthiis canescant aequora remis> 65
et videam puppes ire relicta tuas!
si tibi iam reditusque placent patriique Penates,
non ego sum classi sarcina magna tuae.
victorem captiva sequar, 11011 nupta maritum-3
est mihi, quae lanas molliat, apta manus. 70
inter Achaeiadas longe pulcherrima matres
in thalamos coniunx ibit eatque tuos,
digna nurus socero, Iovis Aeginaeque nepote,
cuique senex Nereus prosocer esse velit.
nos humiles famulaeque tuae data pensa trahemus, 75
et minuent plenos stamina nostra colos.

¹ tu lente Beni.

‘⁶ Peleus, son of Aeacus, sou of Jupiter aud Aegina..
²² Thetis, mother of Achilles, was daughter of Nereus.

36

