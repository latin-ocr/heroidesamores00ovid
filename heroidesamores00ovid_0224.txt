OVID

plus hic invenio, quam quod promiserat illa,
et tua materia gloria victa sua est.
ergo arsit merito, qui noverat omnia, Theseus,
et visa es tanto digna rapina viro, 150
more tuae gentis nitida dum nuda palaestra
ludis et es nudis femina mixta viris.
quod rapuit, laudo; miror, quod reddidit umquam¹
tam bona constanter praeda tenenda fuit.
ante recessisset caput hoc cervice cruenta, 155
quam tu de thalamis abstraherere meis.
tene manus umquam nostrae dimittere vellent ?
tene meo paterer vivus abire sinu ?
si reddenda fores, aliquid tamen ante tulissem,
ne(- Venus ex toto nostra fuisset iners. 160
vel mihi virginitas esset libata, vel illud
quod poterat salva virginitate rapi.
Da modo te, quae sit Paridis constantia, nosces;
flamma rogi flamm-as finiet una meas.
praeposui regnis ego te, quae maxima quondam 165
pollicita est nobis nupta sororque Iovis ;
dumque tuo possem circumdare bracchia collo,
contempta est virtus Pallade dante mihi.
nec piget, aut umquam stulte legisse videbor:
permanet 111 voto mens mea firma suo. 170
spem modo ne nostram fieri patiare caducam,
deprecor, 0 tanto digna labore peti !

 

α Theseus and Pirithous carried her off, and Castor and
Pollux reseued her.

208

