OVlD

hoc mihi contingat, sacro de carcere missis
insistam forti mente vehendus equis, lO
et modo lora dabo, modo verbere terga notabo,
nunc stringam metas interiore rota.
si mihi currenti fueris conspecta, morabor,
deque meis manibus lora remissa fluent.
at quam paene Pelops Pisaea concidit hasta, 15
dum spectat vultus, Hippodamia, tuos l
nempe favore suae vicit tamen ille puellae.
vincamus dominae quisque favore suae!
Quid frustra refugis? cogit nos linea iungi.
haec in lege loci commoda circus habet— 20
⁷ tu tamen a dextra, quicumque es, parce puellae ;
contactu lateris laeditur ista tui.
tu quoque, qui spectas post nos, tua contrahe crura,
si pudor est, rigido nec preme terga genu 1
Sed nimium demissa iacent tibi pallia terra. 25
collige—vel digitis en ego tollo meis 2
invida vestis eras, quae tam bona crura tegebas 3
quoque magis spectes—invida vestis eras l
talia Milanion Atalantes crura fugacis
optavit manibus sustinuisse suis. 30
talia pinguntur succinctae crura Dianae
cum sequitur fortes, fortior ipsa, feras.
his ego non visis arsi ; quid fiet ab ipsis ? ¹
in flammam flammas, in mare fundis aquas.
suspicor ex istis et cetera posse placere, 35
quae bene sub tenui condita veste latent.

¹ ipsis Mueller: istis MSS.
450

