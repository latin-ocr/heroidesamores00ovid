OVJD

Quodsi forte preces praecordia ferrea tangunt,
nunc animis audi verba minora meis Σ
tam tibi sum supplex, quam tu mihi saepe fuisti, 185
nec moror ante tuos procubuisse pedes.
si tibi sum vilis, communis respice natos ;
saeviet in partus dira noverca meos.
et nimium similes tibi sunt, e'c imagine tangor,
et quotiens video, lumina nostra madent. 190
per superos oro, per avitae lumina flammae,
per meritum et natos, pignora nostra, duos—
redde torum, pro quo tot res insana reliqui ;
adde fidem dictis auxiliumque refer !
non ego te inploro eontra taurosque virosque, 195
utque tua serpens vieta quiescat ope;
te petO, quem merui, quem nobis ipse dedisti,
cum quo sum pariter facta parente parens.
Dos ubi sit, quaeris ? campo numeravimus illo,
qui tibi laturo vellus arandus erat. 200
aureus ille aries villo spectabilis alto
dos mea, quam, dicam si tibi “ redde ! ” neges.
dos mea tu sospes; dos est mea Graia iuventus !
i nune, Sisyphias, inprobe, confer opes !
quod vivis, quod habes nuptam socerumque
potentis, 205
hoc ipsum, ingratus quod potes esse, meum est.
quos equidem actutum—sed quid praedicere poenam
attinet ? ingentis parturit ira minas.

156

