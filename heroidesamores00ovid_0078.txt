OVID

dignaque sum et cupio fieri matrona potentis ; 85
sunt mihi, quas possint sceptra decere, manus.
nec me, faginea quod tecum fronde iacebam,
despice 3 purpureo sum magis apta toro.
Denique tutus amor meus est ; tibi nulla parantur
bella, nec ultrices advehit unda rates. 90
Tyndaris infestis fugitiva reposcitur armis ;
hac venit in thalamos dote superba tuos.
quae si sit Danais reddenda, vel Hectora fratrem,
vel cum Deiphobo Polydamanta roga ;
quid gravis Antenor, Priamus quid suadeat ipse, 95
consule, quis aetas longa magistra fuit l 1
turpe rudimentum, patriae praeponere raptam,
causa pudenda tua est, iusta vir arma movet.
N ec tibi, si sapias, fidam promitte Lacaenam,
quae sit in amplexus tam cito versa tuos. 100
ut minor Atrides temerati foedera lecti
clamat et externo laesus amore dolet,
tu quoque clamabis. nulla reparabilis arte
laesa pudicitia est 3 deperit illa semel.
ardet amore tui? sic et Menelaon amavit. 105
nunc iacet in viduo credulus ille toro.
felix Andromache, certo bene nupta marito !
uxor ad exemplum fratris habenda fui3
tu levior foliis, tum cum sine pondere suci
mobilibus ventis arida facta volant ; 110

¹ From 97 to VI, 49 are missing] in P.
‘¹ Of his career as a princ-e, after his recognition.

64

