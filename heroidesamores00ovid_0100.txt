OVID

aut mare, quale vides agitari nunc quoque ventis,
quo tamen adversis fluctibus ire paras. 40

quo fugis ? obstat hiemps. hiemis mihi gratia prosit a
adspice, ut eversas concitet Eurus aquas ἔ

quod tibi malueram, sine me debere procellis;
iustior est animo ventus et unda tuo.

Non ego sum tanti—quid non censeris inique ?— 45
ut pereas, dum me per freta longa fugis.

exerces pretiosa odia et constantia magno,
si, dum me careas, est tibi vile mori.

iarn venti ponent, strataque aequaliter unda
caeruleis Triton per mare curret equis. 50

tu quoque cum ventis utinam mutabilis esses l
et, nisi duritia robora vincis, eris.

quid, si nescires, insana quid aequora possunt?
expertae totiens quam 1 male credis aquae 1

ut, pelago suadente etiam, retinacula solvas, 55
multa tamen latus tristia pontus habet.

nec violasse fidem temptantibus aequora prodest ; ·
perfidiae poenas exigit ille locus,

praecipue cum laesus amor, quia mater Amorum
nuda Cytheriacis edita fertur aquis. 60

Perdita ne perdam, timeo, noceamve nocenti,
neu bibat aequoreas naufragus hostis aquas.

vive, precor! sic te melius quam funere perdam.
tu potius leti causa ferere mei.

¹ quam ς Merk.
86

