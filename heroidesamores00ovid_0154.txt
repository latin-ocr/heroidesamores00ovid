OVID

eripit infantem mentitaque sacra revelat
Aeolus3 insana regia voce sonat.

ut mare fit tremulum, tenui cum stringitur aura, 75
ut quatitur tepido fraxina virga 1 Noto, Ι

sic inea vibrari pallentia membra videres;
quassus ab inposito corpore lectus erat.

inruit et nostrum vulgat clamore pudorem,
et vix a misero continet ore manus 80

ipsa nihil praeter lacrimas pudibunda profudi ;
torpuerat gelido lingua retenta metu.

Iamque dari parvum canibusque avibusque nepotem
iusserat2 in solis destituique locis.

vagitus dedit ille miser—sensisse putares-- 85
quaque suun] poterat voce rogabat avum.

qdid mihi tunc animi credis, germane, fuisse—
nam potes ex animo colligere ipse tuo—

cum mea me coram silvas inimicus in altas
viscera montanis ferret edenda lupis ? 90

exierat thalamo ; tunc demum pectora plangi
contigit inque meas unguibus ire genas.

Interea patrius vultu maerente satelles
venit et indignos edidit ore sonos :
“ Aeolus hunc ensem mittit tibi '⁵ —— tradidit
ensem— 95
‘⁶' et iubet ex merito scire, quid iste velit.'’
scimus, et utemur violento fortiter ense 3
pectoribus condam dona paterna meis.
his mea muneribus, genitor, conubia donas ?
hac tua dote, pater, filia dives erit? 100

Ῑ The 'zcsual MSS. readings: fraxincies virga P: fraxinus
icta Pa.

138

