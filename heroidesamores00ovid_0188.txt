OVID

Cor pavet admonitu temeratae sanguine noctis,
et subitus dextrae praepedit ossa tremor.
quam tu caede putes fungi potuisse mariti,
scribere de facta non sibi caede timet ! 20
Sed tamen experiar. modo facta crepuscula terris3
ultima pars lucis primaque noetis erat.
ducimur Inachides magni sub tecta Pelasgi,
et socer armatas accipit ipse nurus.
undique conlucent praecinctae lampades auro3 25
dantur in invitos inpia tura focos 3
vulgus “ Hymen, Hymenaee! ” vocant. fugit ille
vocantis ;
ipsa Iovis coniunx cessit ab urbe sua!
ecce, mero dubii, comitum clamore frequentes,
flore novo madidas inpediente comas, 30
in thalamos laeti—thalamos, sua busta I—feruntur
strataque corporibus funere digna premunt.
Iamque cibo vinoque graves somnoque iacebant,
securumque quies alta per Argos erat—
circum me gemitus morientum audire videbar ; 35
et tamen audibam,l quodque verebar erat.
sanguis abit, mentemque calor corpusque relinquit,
inque novo iacui frigida facta toro.
ut leni Zephyro graciles vibrantur aristae,
frigida populeas ut quatit aura comas, 40
aut sic, aut etiam tremui magis. ipse iacebas,
quaeque tibi dederam, vina 2 soporis erant.

¹ audibam P Burm.: audieram ς G ‘3 : auditum s.
2 vina PG Vm: plena Pa.

‘¹ Inachus, Io, Epaphus, Libya, Belus, Danaus—was their
descent. ²³ King of Argos. ⁶ Aegyptus.

172

