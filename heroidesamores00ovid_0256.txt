OVID

quicumque Iliacos intraverit advena portus, 2l5
is tibi solliciti causa timoris erit.
ipse mihi quotiens iratus “ adultera! ” dices,
oblitus nostro crimen inesse tuum Ῐ
delicti fies idem reprehensor et auctor.
terra, precor, vultus obruat ante meos l 220
At fruar Iliacis opibus cultuque beatO,
donaque promissis uberiora feram ;
purpura nempe mihi pretiosaque texta dabuntur,
congestoque auri pondere dives ero !
da veniam fassae—non sunt tua munera tanti3 225
nescio quo tellus me tenet ipsa modo.
quis mihi, si laedar, Phrygiis succurret in oris ἓ
unde petam fratres, unde parentis opem ἒ
omnia Medeae fallax promisit lason—
pulsa est Aesonia num minus illa domo ? 230
non erat Aeetes, ad quem despecta rediret,
11011 Idyia parens Chalciopeque soror.
tale nihil timeo—sed nec Medea timebat l
fallitur augurio spes bona saepe suo.
omnibus invenies, quae nunc iactantur in altO, 235
navibus a portu lene fuisse fretum.
Fax quoque me terret, quam se peperisse cruentam
ante diem partus est tua visa parens;
et vatum timeo monitus, quos igne Pelasgo
Ilion arsurum praemonuisse ferunt. 240
utque favet Cytherea tibi, quia vicit habetque
parta per arbitrium bina tropaea tuum,
sic illas vereor, quae, si tua gloria vera est,
iudice te causam non tenuere duae 3

240

