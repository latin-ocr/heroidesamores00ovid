OVID

quid facies hosti, qui sic excludis amantem?
tempora noctis eunt 3 excute poste seram !
Non ego militibus venio comitatus et armis3
solus eram, si non saevus adesset Amor.
hunc ego, si cupiam, nusquam dimittere possum 3 35
ante vel a membris dividar ipse meis.
ergo Amor et modicum circa mea tempora vinum
mecum est et madidis lapsa corona comis.
arma quis haec timeat ? quis non eat obvius illis?
tempora noctis eunt ; excute poste seram! 40
Lentus es : an somnus, qui te male perdat,
amantis ¹
verba dat in ventos aure repulsa tua?
at, memini, primo, cum te celare volebam,
pervigil in mediae sidera noctis eras.
forsitan et tecum tua nunc requiescit amica— 45
heu, melior quanto sors tua sorte mea!
dummodo sic, in me durae transite catenae !
tempora noctis eunt; excute poste seram!
Fallimur, an verso sonuerunt cardine postes,
raucaque concussae signa dedere fores? 50
fallimur—inpulsa est animoso ianua vento.
ei mihi, quam longe spem tulit aura meam!
si satis es raptae, Borea, memor Orithyiae,
huc ades et surdas flamine tunde foris!
urbe silent tota, vitreoque madentia rore 55
tempora noctis eunt; excute poste seram Σ

¹ So Ehw. Nem. Bm te Ps: prodit MSS: perdat P:
amantis Hein.: amanti P: se praebet amanti mala: qui te
male prodit Post.

 

α The repetition of a line as a refrain occurs also in
Heroides ix. In employing this device, Ovid is following
virgil, Eel. viii„ and Theocritus ii. One of many modern
examples is Spenser’s Epithalamiwn.

338

